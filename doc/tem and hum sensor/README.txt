source: https://botland.com.pl/czujniki-multifunkcyjne/9301-czujnik-temperatury-i-wilgotnosci-dht11-60c.html

Opis produktu: Czujnik temperatury i wilgotności DHT11 +60C Popularny czujnik temperatury i wilgotności powietrza w obudowie przewlekanej. Układ można obsługiwać przy pomocy mikrokontrolera lub dowolnego zestawu uruchomieniowego np. Arduino. Przed użyciem należy zapoznać się z dokumentacją. DHT11 to najpopularniejszy miernik temperatury i wilgotności.

Parametry - DHT11 - Czujnik wilgotności i temperatury: Napięcie zasilania: 3,3 V do 5,5 V Średni pobór prądu: 0,2 mA Temperatura Zakres pomiarowy: do - 20 °C do +60 °C Rozdzielczość: 8-bitów (1 °C) Dokładność: 2 °C Czas odpowiedzi: 6 - 15 s (typowo 10 s) Wilgotność: Zakres pomiarowy: od 5 % do 95 % RH Rozdzielczość: 8-bitów (±1 % RH*) Dokładność ±4 RH* (przy 25 °C) Zakres pomiarowy: 6 - 30 s

Szczegóły w dokumentacji

*RH - Wilgotność względna wyrażana w procentach. Jest to stosunek rzeczywistej wilgoci w powietrzu do maksymalnej jej ilości, którą może utrzymać powietrze w danej temperaturze.

Pomiary parametrów otoczenia atmosferycznego są powszechnie wykorzystywane już nie tylko w profesjonalnych, jak i domowych stacjach pogodowych. Coraz więcej systemów automatyki budynkowej (tzw. inteligentnych domów) używa szeregu sensorów temperatury i wilgotności w celu odpowiedniej regulacji urządzeń HVAC – wentylacji, klimatyzacji i ogrzewania. Rozwiązaniem, które znacznie upraszcza konstrukcję i obniża koszty takich systemów, jest zastosowanie gotowych, zintegrowanych czujników temperatury i wilgotności. Do tej grupy należy popularny sensor DHT11.

Szeroki zakres pomiaru i proste podłączenie Czujnik temperatury i wilgotności DHT11 to niewielki moduł (zaledwie 12 mm x 15,5 mm x 5,5 mm, licząc bez wyprowadzeń). Składa się on się z małej płytki PCB – zawierającej rezystancyjny czujnik wilgotności, termistor i 8-bitowy mikrokontroler – umieszczonej w tworzywowej, perforowanej obudowie. Sensor posiada cztery wyprowadzenia, z których dwa stanowią podłączenie zasilania (3,3 V do 5 V), zaś trzecie służy do cyfrowej, dwukierunkowej komunikacji z mikrokontrolerem (czwarte wyprowadzenie jest niepodłączone). Czujnik nie wymaga do poprawnej pracy żadnych zewnętrznych elementów peryferyjnych, z wyjątkiem jednego rezystora podciągającego o wartości około 5 kΩ oraz opcjonalnego kondensatora odsprzęgającego zasilanie (100 nF). Zakres pomiaru wilgotności względnej powietrza wynosi od 5% do 95% RH, przy czym czas odpowiedzi jest nie dłuższy niż 30 s. Rozdzielczość pomiaru wynosi 1% RH. W przypadku funkcji pomiaru temperatury zakres wynosi od -20 oC do +60 oC, rozdzielczość – 1 oC, zaś czas odpowiedzi od 6 s do 15 s.

Komunikacja z czujnikiem DHT11 Transmisja danych z czujnika DHT11 jest inicjowana przez nadrzędny mikrokontroler, który wystawia na szynie komunikacyjnej stan niski (L) na czas minimum 18 ms. Warto pamiętać, aby odpowiednią linię GPIO mikrokontrolera ustawić na tryb OD (otwarty dren), aby zapobiec kolizjom w postaci niepożądanych zwarć. Następnie procesor powinien zwolnić szynę (ustawić stan wysoki, H), aby umożliwić czujnikowi wysłanie odpowiedzi. Początek transmisji ma miejsce po wysłaniu przez czujnik sekwencji, zawierającej stan niski (około 80 mikrosekund) i następujący po nim stan wysoki (kolejne 80 us). Kolejne bity są kodowane za pomocą kombinacji stanów L-H, przy czym stan niski zawsze trwa przez czas około 50 us, zaś czas trwania impulsu H zależy od wartości przesyłanego bitu: impuls o czasie trwania 26 - 28 us koduje stan niski, zaś impuls ok. 70 us – stan wysoki. Cała ramka, składająca się z pól określających wartości temperatury, wilgotności i sumy kontrolnej, ma długość 40 bitów i jest przesyłana w kolejności od najstarszego bitu do najmłodszego. Po zakończeniu nadawania danych, czujnik DHT 11 zwalnia linię, pozwalając na osiągnięcie stanu wysokiego (dzięki obecności rezystora podciągającego).

Cyfrowy czujnik parametrów środowiskowych Czujnik DHT11 pozwala na prowadzenie pomiarów wilgotności względnej powietrza w zakresie od 5% do 95% RH oraz temperatury od -20 oC do +60 oC. Obydwa parametry są mierzone z rozdzielczością 8 bitów i dokładnością – odpowiednio - +/- 4% RH i +/- 2 oC.

Platforma Arduino jest zdecydowanie najczęściej wykorzystywana jako moduł główny współpracujący z czujnikiem DHT11. Raspberry Pi może być jednak także z powodzeniem użyty do obsługi sensora – w sieci dostępne są gotowe przykłady takiej aplikacji wraz z wyczerpującym opisem podłączenia oraz konfiguracji programowej.

DHT11 – podłączenie i oprogramowanie Czujnik temperatury i wilgotności DHT11 +60C może komunikować się z modułem nadrzędnym za pomocą jednoprzewodowego interfejsu szeregowego (pin nr 2). Układ wymaga zewnętrznego rezystora podciągającego (o wartości rzędu 5 kΩ). Piny 1 i 4 służą do podłączenia napięcia zasilającego.

Do obsługi czujnika można zastosować gotową bibliotekę dla Arduino, udostępnioną w repozytorium środowiska Arduino IDE. W plikach źródłowych zadeklarowane zostały wszystkie niezbędne stałe i makra, zaś sama klasa zawiera tylko jedną funkcję, służącą do odczytu czujnika - dht11::read() - oraz dwa pola (int humidity i int temperature).